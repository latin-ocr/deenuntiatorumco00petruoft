..13-

vero solum in temporibus primariis sed etiam in secundariis vel
historicis idem animadvertere licet. Inter has duas temporum
classes medium interpositum est tempus perfectum, quo ap-
tissime transimus ad contemplanda ea enuntiatorum condi-
cionalium genera, in quibus particulam εἰ sive aoristus sive
imperfectum sequitur. ’

Atque primum quidem perfecti usus in enuntiatis condi-
cionalibus rarus est. Cuius rei causam si quis investigaverit,
unam positam esse inveniet in aoristi et perfecti multimodis
pari significatione, qua aoristus perfecti provinciae partem
occupavit, alteram ex condicionis vi petet, qua homines de
rebus peractis rarius utuntur quam de rebus agendis. Itaque
ne aoristi quidem -—- indicativi dico, nam ceteri modi praeteriti
notionem saepissime abiecerunt — et imperfecti usus prae
praesentis et futuri frequens est. In apodosi horum enuntia-
torum indicativus et praesentis perhibetur, velut

R. VS. 190. δοῦλον οὐκ ἄγω
εἰ μὴ νεναυμάχηκε τὴν περὶ τῶν κρεῶν.
et futuri, et imperativus. εἴπερ cum indicativo perfecti in cau-
salis particulae vim abiit
N. vs. 1142. νῦν οὖν δικαζέσθων, ὀλίγον γάρ μοι με’λει,
εἴπερ μεμάθηκεν εὖ λέγειν Φειδιππίδης.

Protasis in quattuor reliquis exemplis (quintum Vesp. vs.
630 propter perfecti δέδοικα vim praesentem non respexi)
apodosi praecedit. Cum leve perfecti et aoristi discrimen
causam perfecti raro adhibiti dixerim, non possum non com-
memorare R. vs. 1010. τοῦτ’ οὖν εἰ μὴ πεποίηκας,

ἀλλ’ ἐκ χρηστῶν καὶ γενναίων μοχθηροτάτους ἀπέδειξας,

τί παθεῖν φήσεις ἄξιος εἶναι;
Agitur de poetarum officio, quale Euripides auspice Aeschylo
constituerat, meliores redderent cives. Quo fortiuS‚ quantum
officio defuisset Euripides, appareret, Aeschylus pervulgatam
poetarum et ipsius Aristophanis consuetudinem secutus eandem
sententiam negative et affirmative expressit, quam nisi pres-
sisset, dixisset aut: τοῦτ’ οὖν εἰ μὴ πεποίηκας, τί παθεῖν φήσεις
ἄξιος εἷναι; aul: εἰ δ’ἐκ χρηστῶν καὶ γενναίων μοχθηροτάτους ἀπέδειξας,
τί παθεῖν φήσεις ἄξιος εἶναι,

