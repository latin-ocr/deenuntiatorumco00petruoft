VI. De protasi paratactica.

Sententiarum inter se coniungendarum rationem anti-
quissima sermonis aetate eam fuisse, ut non enuntiatio secundaria
primariae subiungeretur sed duae primariae coniungerentur,
inter omnes constat. Itaque etiam sententiarum condiciona-
lium propriam vim ac naturam ex enuntiatis optativis per
se subsistentibus profectam esse nobis persuasum est, neque
apud Aristophanem prorsus veteris status memoriam evanuisse,
supra vidimus. Sed praeter hoc paratacticae protasis genus
³apud scriptores aliud invenitur, quo enuntiatum, quod alteri
pro condicione esse sententia evincit, nullo optativi sensus
adiumento nudum praemittitur vel mediae orationi interponitur.
Ut huius constructionis originem declaremus non ex sermone
vulgari aetate posthomerica eam ortam esse, ut olim C. Fr.
Hermannus censuit, existimamus, totoque caelo erat Kuehnerus
in grammaticae graecae p. 784. Exempla Aristophanea ita
disponemus, ut primum indicativum, deinde optativum, denique
imperativum protasis loco positos recenseamus atque in singu-
lis generibuS‚ utrum interrogationi locus sit necne, discep-
temus. Nam etiamnunc sunt, qui interrogationis signum
protasi paratacticae affigere pergant.

Luculentissimum exemplum Nubes suppeditant in Iusti et
Iniusti altercatione vs, 1076.

ἥμαρτες, ἠράσθης, ἐμοίχευσας τι, κάτ’ ἐλήφθης·

ἀπόλωλας · ἀδύνατος γάρ εἶ λέγειν.

Nemo, opinor, condicionalem aoristi usum in bis versibus:
si peccasti, amasti, periisti, quoniam causam orare nesciS‚
non videbit. Protasim vero interrogative proferri cum totius
loci tenore tum verborum sensu vetatur ac ne percipi quidem
mente aut cogitari potest. Alterum exemplum in editionibus
plerumque oblitteratum habes in Avium

vs. 76. τοτὲ μὲν ἐρᾷ φαγεῖν ἀφύας Φαληρικάς,

τρέχω’ π’ ἀφύας ἐγὼ λαβὼν τὸ τρύβλιον.
ἔτνους ‘6⁷ ἐπιθυμεῖ, δεῖ τορύνης καὶ χύτρας,
τρέχω ’πὶ τορύνην.

 

