-5-

et scholasticis adponuntO. Calumnias creditores Strepsiadi
identidem ingerere possunt, sed poenam, quam lepide sibi
precatur, semel iis sumere licet. Hermanni distinctionem huic
loco aptam, ceteris locis non magis adhibere possumus quam
reliquorum grammaticorum. Diu multumque cogitanti mihi
non contigit intellegere, quid intersit inter

Lys. vs. 73. εἴ τι πάνυ δεῖ, ταῖς παρούσαισιν λέγε. et

Pac. vs. 20. ὑμῶν δέ γ’ εἴ τις οἷδ’, ἐμοὶ κατειπάτω.
Strepsiades, ut in perpetuum aere alieno liberetur, filium re
equestri missa statim sophistarum scholis interesse vult in
Nubium vs. 106 ἀλλ’ εἴ τι κήδει τῶν πατρῴων ἀλφίτων,

τούτων γενοῦ μοι σχασάμενος τὴν ἱππικήν.

At chorus Pacis a Trygaeo quid e re praesenti sit exploraturus,
idemque responsum statim petiturus imperativo praesentis
utitur vs. 305: πρὸς τάδ’ ἡμῖν, εἴ τι χρὴ δρᾶν, φράζε κάρχιτεκτόνει.
Quae cum ita sint, etsi discrimen inter imperativum prae-
sentis et aoristi fuisse facile credideris, tamen grammaticorum
definitiones plerumque sententiae ,quadrare nego. Exemplorum
Aristophaneorum numerus rarior est, quam ut ex iis, quam
normam secuti sint comici, statuas, id unum affirmari potest,
imperativum praesentis saepius adhiberi in apodosi enuntiatorum
condicionalium eumque multis locis imperativo aoristi sensu
parem esse. Utriusque membri relatio in hac specie condicionali
artior est quam in superiore neque deflexit particulae εἰ vis
nisi in Dicaeopolidis oratione ex Telepho Euripideo expressa:
Ach. VS. 496. μή μοι φθονήσητ’, . . . .

εἰ πτωχὸς ὧν ἔπειτ’ ἐν Ἀθηναίοις λέγειν

μέλλω περὶ τῆς πόλεως.

Alacritate quadam animi quod quis fieri ardentissime cupit
interrogative per τί οὐ cum indicativo aoristi in sermone
graeco exprimitur, qui usus ad Aristophanis sermonem fami-
liarem accommodatissimus est. Sed huius enuntiatorum con-
dicionalium formae imperativus nisi uno loco. Ach. vs, 591
tali modo non circumscribitur: εἰ δ’ ἰσχυρὸς εἶ,

τί μοὺκ ἀπεψώλησας i. e. Statim me pedica.

Imperativo praesentis et aoristi maxime affinis est indi-

cativus futuri, cuius formae saepissime imperativi locum

