 

-23-

de hac vi quidquam perdidit. particula εἰ cum optativo
copulata nulla effectus ratione habita rem in sola mente
positam esse exprimitur. Originis optativae enuntiatorum
condicionalium, quae minuta vestigia manserunt, in exordio
huius opusculi commemoravimus. Quoniam res ita prolatae
ad tempus praesens et futurum plerumque* pertinent, apodosi
et ipsi optativo efferendae particula ἄν, qua rem ex indefinita
condicione pendere monemur, addita est. Optativo socia
particula ἄν, qui modeste iudicium de aliqua re proferunt
utuntur. Cum Graeci, qua erant urbanitate, etiam quas certo
scirent res extenuarent, pervulgata est huius locutionis con-
suetudo. Atque saepius in hoc enuntiatorum condicionalium
,genere ex apodosi protasis vim ita recepit, ut, si in apodosi
illa iudicantis formula adhiberetur etiam protasis eodem modo
formaretur. Eodem concinnitatis studio Aristophanes modos
exaequavit, si in apodosi nudus optativus, qui est optantiS,
adhibetur. Optativum positum esse nulla de causa nisi propter
apodosis formam existimo in Ran. vs. 532: ἴσως γάρ τοί ποτε
ἐμοῦ δεηθείης ἂν, εἰ θεὸς θέλοι
quo uno loco formula ἢν θεὸς θέλῃ (Pac. vs. 1187 Plut. vs,
347. 1188.) mutata est, nisi forte εἰ θεὸς θέλοι optantis esse
velis totumque enuntiatum exemplum transitus optativae
enuntiationis ad condicionalem habeas. Eodem modo

Rau. vs. 1446. εἰ τῶν πολιτῶν οἷσι νῦν πιστεύομεν,

τούτοις ἀπιστήσαιμεν, οἷς ὃόύ χρώμεθα

τούτοισι χρησαίμεσθ’, ἴσως σωθεῖμεν ἄν.
postquam sententiam de civitatis salute vs. 1443 deprompsit:
ὅταν τὰ νῦν ἄπιστα πίσθ’ ἡγώμεθα, τά δ’ὄντα πίστ’ ἄπιστα planius
et explicatius refert per εἰ.

Si plena huius formae enuntiata perlustraveris tempus
praesens et aoristum una adhiberi in utroque membro invenieS,
sed aoristi usus multo frequentior est, septemdecim locis in
protasi, viginti locis in apodosi habetur quibus opponuntur
praesentis exempla in protasi undecim, octo in apodosi.
Quod si quantum differat, hoc an illud tempus inveniatur,

quaeriS, differentiam ego fere nullam sensi.
R. vs. 585. κᾶν εἴ με τύπτοις, οὐκ ἂν ἀντείποιμί σοι

