Qui post egregias Godofredi Hermanni curas in gramma·
tic-ae graecae parte operam collocaverunt ea, qua enuntiata
condicionalia continentur, in duas partes abierunt. Etenim
cum grammaticorum plurimi et veterum et Hermanni vestigia
secuti neque originem cum enuntiatorumcompositorum tum
condicionalium admodum curantes —— excipio philosophicos
quos vocant grammaticos — subtiliores quam veriores distinc—
tioneS, quae inter varias horum formas intercederent, enu—
clearent, ante hos quattuordecim annos Ludovicus Lange in
libro nitidissimo quem inscripsit: Der homerische Gebraucb
der Partikel El, novae doctrinae auctor exstitit. Exemplis
particulae εἰ homericis, quae optativi modum exhibent, accura-
tissime perlustratis probabiliter docuit, enuntiata a particula
εἰ incipientia antiquissima sermonis graeci aetate ad optativa
pertinuisse et adiecta demum altera enuntiatione, quae, si
ipsius veritas a felici eventu enuntiati optativi pendebat, saepius
cum priore optativa copulata sensim apodosis locum obtinuit,
relaxata ante membra in unam formae condicionalis compagem
coaluisse.

Quamquam detecta hac origine mirum quantum profecimus
in explananda syntaxi homerica et omnino graeca, cum arti-
ficiose usquequaque modo ellipsin modo aposiopesin adsciscerent
priores, quae perversa ratio in enuntiatis optativis semper
me male habuit, tamen, quod haud raro in excolenda lingua
accidit, ut dic-endi formae primitiva notio abolesceret, in-
crebresceret derivativa, in haec quoque enuntiata valuit.
Quodsi apud ipsum Homerum exemplorum particulae εἰ maior
pars desiderii vi abiecta condicionalem assumpsit, id, quo
magis hypotactioa enuntiatorum structura paratacticam eli-
minabat, eo facilius oportuisse fieri intellegas. Neque illud
ad obscurandam huius usus originem non contulit quod
particula εἰ cum ἄν in ἐάν sive ἦν conflata ab initio enuntiatis
mere condicionalibus praefigebatur. Restant tamen vel apud
attic-os scriptores saeculi quinti a. C. n. exempla, quibus tenuis
enuntiatorum condicionalium originis memoria servatur, quorum
duo Aristophanea afferam. Alterum est

