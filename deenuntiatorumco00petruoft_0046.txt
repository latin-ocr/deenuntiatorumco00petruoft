*36-

ticulae ἐάν cum copula καί coniunctionem omittimus, quae,
nisi concessiva est, semper priore loco habetur, enuntiatorum
condicinalium per ἐάν (ἦν) introductorum centum sexaginta
quinque exempla ita comparata sunt, ut protasis praecedat,
in centum duodecim exemplis apodosis priorem locum occupavit.
Longe praevalet in horum enuntiatorum apodosi indicativus
futuri, cum id tempus a protasi et ipsa in futuro collocata
minime abhorreat. De significatione iis, quae de exspecta-
tione in his enuntiatis expressa diximuS‚ nihil addendum est.
Praeter indicativum futuri in apodosi praesentis indicativus
saepe exstat. Atque ea potissimum forma, si de rebus iteratis
agitur, Aristophanes usus est, cuius certum exemplum desi—
deratur in ea specie quae futurum in apodosi exhibet, nisi
forte huc pertinent:
AV. vs. 1111. κᾶν λαχόντες ἀρχίδιον εἶθ’ ἁρπάσαι βούλησθέ τι,

ὀξὺν ἱερακίσκον ἐς τάς χεῖρας ὑμῖν δώσομεν.

ἣν δέ που δειπνῆτε, πρηγορῶνας ὑμῖν πέμψομεν.
et eiusdem comoediae simillimi versus 1608—1621. Praesentis
in apodosi ex multis duo exempla proferimus, quorum in
alterius protasi aoristus‚ in alterius praesens ponitur:

Nub. vs. 579. ἢν γάρ ᾖ τις ἔξοδος

μηδενὶ Ξὺν wlsq τότ-’ἢ βροντῶμεν ἤ ψακάζομεν.
Th. vs. 792. κᾶν ἐξέλθῃ τὸ γύναιόν ποι, κᾷθ’ εὕρητ’ αὐτὸ θύρασιν,
μανίας μαίνεσθε.
Utriusque exempli protasis procul dubio ad res iterum factas
referenda est.

Ad futuri notionem prope accedit imperativi, qui in
apodosi saepius legitur. Imperativus praesentis et aoristi‚
quorum uterque adhibetur, ita fere dispositus est apud Aristo-
phanem, ut, si in protasi coniunctivus praesentis sit, in apo-
dosi imperativus eiusdem temporis poni soleat (cf. Av. vs. 1534)
coniunctivum aoristi etiam imperativus aoristi sequatur. (cf.
R. vs. 1177.) Ab hoc usu, si in protasi praesens reperitur,
semel decessit N. vS. 743 sq.; ubi in protasi aoristus usur-
patur bis in eodem verbo alia dicendi forma usus est: Equ.
vs, 579 et Lys. vs. 649. Daetalensium fragm. 17 Brunckii
correctura ἤν pro οὐ recepta tertium exemplum accedit.

 

